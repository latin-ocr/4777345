16

XXXIV, 63. Nobilitatur Lysippus et temulenta tibi-
cina et canibus ac venatione, in primis vero quadriga
cum Sole Rhodiorum; fecit et Alexandrum Magnum mul-
tis operibUS, a pueritia eius orsus. Quam statuam in-
aurari iussit Nero princeps delectatus admodum illa3
dein cum pretio perisset gratia artiS, detractum est au- ’
rum pretiosiorque talis existimabatur, etiam cicatricibus
operis atque concisuris in quibus aurum fuerat remanen-
tibus. Idem fecit Hephaestionem Alexandri Magni ami-
cum, quem quidam Polyclito adscribunt.

Offensus horum enuntiatorum incohaerentia Bergkius verba ita
transposuit ut quae de Alexandri Magni et Hephaestionis statuis nar-
rantur coniungeret, eam autem quam Nero inaurari iussit quadrigam,
Romam scilicet translatam fuisse existimaret. Utique bene ita oratio-
nem procedere concedendum est, scd neque quadriga bene unius sta-
tuae nomine comprehenditur, et, quod gravius est, tum quum Rhodiis
Romani magis quam aliis parcerent et artis opera omnia relinquerent,
id quod ipse Bergkius in comm. de Laocoonte p. XI. rectissime animad-
vertit, incredibile videtur Rhodiis eius dei imaginem cui insulam totam
consecraverant a Nerone ablatam, multo etiam incredibilius, quod Bergkius
suspicatur, ab ipsis principi ultro dono datam fuisse. Ne hoc quidem
viro doctissimo concedO, quod a tertio enuntiato secundum excipi
potuisse omnino negavit, ibi enim plurima Alexandri Magni simulacra
comprehendi, hic vero de una aliqua statua agi. Nam quam Nero inaurari
iussit, Alexandri pueri imago fuit, id quod satis distincte et ea qua uti
solet brevitate Plinius ultimis verbis a pueritia eius orsus indicavit.

Transpositio haud dubie utendum erit in altero loco, de quo ibi-
dem Bergkius disputavit, sed simpliciore quam quae viro ingeniosissimo
placuit.

