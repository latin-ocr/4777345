6

tionem regis fecerat ⁸), ita Thespiis, quam urbem a Philippi inde
aetate Macedonum regibus favisse constat, utrumque opus Euthycratb
manu factum collocatum est.

111.

XXXV, 93- Mirantur eius (Apellis) Habronem Sami,
Menandrum regem Cariae Rhodi, item Antaeum.

Cariae regem Menandrum nullum omnino novimus, novimus
Alexandri ducem qui et rege vivo et mortuo per aliquod tempus
Lydiam rexit eundemque Antigoni amicissimum ⁴): quid igitur veri—
similius est quam Lydiae satrapam Samiis vicinis ab eo artifice pictum
esse qui Ephesi i. e. in ipsa Menandri provincia degeret et post
Alexandri mortem Antigono se applicuisset? ⁵) quid porro magis
probabile quam aliquot annis antea unius e Cariae regulis quorum
imperio Rhodus parebat, Idriei vel Pixodari, quod praeferendum vide-
tur, imaginem Rhodi fuisse collocatam? Quum igitur in cod.Vossiano
eminandmm seriptum reperiamus, in cod.Pollingensi, euius sane minor
est auctoritaS, et Menandrum, haud dubie scribendum erit:

Mirantur eius Habronem Sami et Menandrum, regem
Cariae Rhodi et Antaeum.

³) Plin. l. c. Plut. Alex. 40.

⁴) Cf. Arrian. 111, 6. VII, 23. Phot. bibl. p. 64· 69⁶ ed. Bekker. Krebs lectt.
Diodor. p. 29.

⁵) Praeter Antigonum ipsum et Neoptolemum pinxit non eum, de quo Brunnius hist.
artif. Π, p. 211. cogitavit, transfugam et, dum Halicarnassum contra Alexandrum defendit,
occisum, sed satrapam Armeniae, et Archelaum Mesopotamiae, et alterum Clitum, Candi-
dum, ut videtur Lydiae rectorem, omnes sortasse post foedus Triparadisi factum.

