20

XI.

XXXIV, 59· Vicit eum Pythagoras Rheginus ex Italia
pancratiaste Delphis posite, — eodem vicit et Leontis-
cum; — fecit et studiodromon Astylon qui Olympiae
ostenditur, et Libyn puerum tenentem tabellam eodem
loco, et mala ferentem nudum.

In his quae de pueri statua leguntur aut falsa aut corrupta esse
inde consequitur, q'uod Libyn non puerum sed Mnaseam virum hoplite-
dromon fuisse e Pausaniae descriptione discimus3 ibi enim haec legun-
tur VI, 13, 4. (cf. 18, 2.); παρὰ δὲ τόν Βύκελον ὁπλίτης ἀνὴρ ἐπί-
κλησιν Λίβυς, Μνασέας Κυρηναῖος ἕστηκε· Πυθαγόρας δὲ ὁ Ῥηγῖνος ἐποίησε
τήν εἰκόνα. Itaque Brunnius in hist. artis. Ι, p. 134. eo confugit ut
Plinium et erroris argueret et magnae socordiae3 quid quod etiam
extrema verba ad eandem statuam retulit, cui mala Punica eo con-
silio ‘addita fuerint, ut Libycam Mnaseae originem indicarent. Ita
virum adultum et puerum, hominem armatura gravem et nudum
Plinius confudisset. Verum Pythagoras praeter Mnaseam etiam pueri
statuam fecerat, cuius nomen Plinius omisit, Pausanias VI, 6, 1. his
verbis tradidit: τόν μὲν δὴ [Μαντινέα Πρωτόλαον Διαλκοῦς, πυγμῇ παῖ-
δας κρατήσαντα, ὁ Ῥηγῖνος Πυθαγόρας ..... ἐποίησεν. Apparet igitur
post vocabulum Libyn distinguendum esse, et Protolai pueri aetatem
tabella qua utebantur discipuli addita indicari. Altera manu eum
mala tenuisse existimaveris fortasse⁷ quae amatoria dona aetatis florem
significaverint: mihi tamen tertia statua nominari videtur, quam sicut
eam quae proxima commemoratur ad heroicas fabulas referendam
esse coniicio: Milanionis videlicet aut Hippomenis qui Atalanten malis
proiectis currentem detinuisse narrantur, cuius nomen eodem modo

