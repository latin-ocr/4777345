21

omittitur, quo claudicantem Philoctetam artifex ille intelligi voluit,
quem Plinius auctorem secutus est.

Gravius in priore huius enuntiati parte vitium remanet. Quae enim
praecedunt verba eodem —- Leontioewn primus Heynius opusc. V, p. 371.
cum loco Pausaniae VI, 4, 2. contulit, ubi Olympiae Leontisci lucta-
toris statua cum summis stamarii laudibus coniungitur: τὸν δὲ ἀνδριάντα
Πυθαγόρας ἐποίησεν ὁ Ῥηγῖνος, εἴπερ τις καὶ ἄλλος ἀγαθὸς τά ἐς πλα-
στικήν. Itaque ut dicam quod sentio Iani ratio, quam Silligius ita
comprobavit ut suam relinqueret, Brunnius Ι, p. 134. amplexus est,
mihi non satisfecit.

Neque enim aliunde novimus pulcherrimam Leontisci statuam alteri
posthabitam esse a veteribus neque Plinii verbis docemur. Nam haec
quidem quivis ita intelligit ut Pythagoras eodem pancratiaste et
Myronem et Leontiscum artifices in certamine superasse dicatur. Illius
enim loci quem cum nostro Ianus comparavit XXXV, 92. alia ratio
est —- Apelles inchoaverat et aliam Venerem Coi superaturus samam ¹¹) illam
superiorem, quum ibi duo opera inter se comparentur, hic vero ex
Iani sententia non artifices sed artifex et statua comparentur. Quae
autem a viris doctis coniecturae propositae sunt, a codicum mss,
vestigiis nimium recedunt. Thierschius in epoch. p. 217. eundem vicit
et Leontisco scripsit et probabilem sententiam duplici mutatione effecit,
Heynius verba eodem vicit delevit, quae unde orta fuerint haud facile
intelligitur, Silligius in catal. p. 401. vocabulum eodem in idem, vicit
in fecit mutavit ¹²). Verum altius repetenda est vitii origo. Scilicet
Plinius ipse margini ex alio auctore haec verba eodem fecit et Leonti-scum
adiecerat, quae post vocabula eodem loco insererentur: editoris autem

 

 

 

¹¹) Obiter moneo non samam legendum esse sed sama.

12) Quid G. F. Hermanus in annal. Heidelb. 1828, fasc. 8, 791. coniecerit ignoro,

