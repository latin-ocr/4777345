 

Iam vero absolutis quae huius disputationis erant id ipsum
edicam, unde causa erat exorta, quare haee ita scripta publice domm
ad Vos, Viri Illustrissimi et Amplissimi, ut Academiae nostrae iussu
consensu auctoritate ad quarta Saecularia Vestra faustissima vota
a nobis suscepta enuntiarem perscriberem, Ioanni Iacobo Langio legato
nostro exhibenda traderem. Ergo Vobis congratulamur et Academiae
Vestrae ob quatuor saecula peracta feliciter, gratulamur plausibus-
que prosequimur inclutam Alberto-Ludovicam, quae, ut cum ceteris
Germaniae scholis communi vinculo liberalium artium coniuncta est
omnibusque cognatione studiorum, quae pie coluit colitque, affinis,
ita eadem illa in ipsis patriae faucibus Germanicae constantiae decus
et praesidium finitimis nationibus portum et commune receptaculum
videtur praebere, unde uberrimos doctrinae fructus petere liceret.
Enimvero quae ⁵ fecimus vota pro Vobis, faxit Deus feliciter! nos
Vobis, Viri musti-issimi et Amplissimi, sinceris animis et germanis
favemus Academiaeque Vestrae, quae patriae per tot saecula affulsit
insigne lumen doctrinae et eruditionis, hisque ipsis Saecularibus laeta
omnia precamur condecorandis Vobis atque illustrandis.

Dabamoe in Academia Julio-Maximiliana Wirceburgi ante diem
IV. Kal. Sextiles a. MDCOCLVII.

., ..9μωῦ r-.

