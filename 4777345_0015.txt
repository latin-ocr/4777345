7

‘Nam illud recte observavit Brunnius p. 207., Antaeum nomen quod
in Bamb. cod. legitur a Silligio prae reliquorum codd. scriptura Ancaeum
sprem, Rhodio homini aptius esse, quum simile Antaeonis nomen
in numis Rhodiis apud Mionnet. suppl. VI, p. 586. inveniatur. Poterat
etiam formam ’Ἀνταϊς ex eodem libro p. 591. commemorare, quae
propius etiam ad vulgarem Ἀνταῖος accedit. Ceterum quinam fuerint
Antaeus Rhodius aut Habron Samius, neque scio neque scire laboro.
De una re video dubitari posse, num fortasse post voc. Menandrum
nomen regis Pia-odarum exciderit. Quod fieri potuisse lubens conced0,
factum esse ideo non affirmaverim, quoniam nonnumquam in cata-
logis nomina propria omissa et argumenta tantum indicata esse viden-
tur, cuius usus infra exempla quaedam habebimus.

Verum haec minora sunt et ita, nisi fallor, comparata ut re ac
sententia scriptoris perspecta de verbis ne dubitari quidem possit.

Latius patet tertium genus quod mutando continetur, quodque
triplici modo adhiberi potest, ut aut corrigantur litterae syllabaeve
vitiose scriptae aut deleantur male insertae aut inserantur negligenter
omissae. In quo genere etsi magna opus est cautione atque prudentia,
' tamen aeque cavendum est, ne in iustam licentiae et libidinis repre-
hensionem incurras, ac ne quidquid in codicibus legitur, superstitiosius
quam religiosius defendere aggrediaris. Ubi autem locum corruptum
esse intellexeris, ea mutatio ceteris praestare videbitur quae et ductus
litterarum proxime sequatur et sententiae argumentique necessitati
consulat. Talis autem mutatio certissimam tunc emendationem efficiet
quum eas quas nunc in codicibus lectiones invenimus ex antiquiori
exemplari male intellecto errore primum, deinde irrito emendandi cona-
mine ductas esse apparebit. Quod de numerorum praesertim signis
valet saepissime in nominum similitudinem corruptis.

